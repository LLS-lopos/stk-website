---
title: דיבוב
display_title: true
---
מפעם לפעם יש לצוות הפיתוח של SuperTuxKart או לאומנים עצמאיים צורך בסיוע בדיבוב עבור המשחק. לרוב אלה דברים כמו הקול של נולוק בסצנות פתיחה, אבל בתוך האי גראן פרדיסו יש גם קריין שדה תעופה, שאם מקשיבים היטב, מגלים שהוא איסטר אג סאטירי.

לרוב אין לנו צורך במדבבים כל הזמן, אבל מומלץ לבדוק ב[פורום](https://forum.freegamedev.net/viewforum.php?f=16) אם יש בקשות כלשהן למדבבים. אם אתם עונים על כל הדרישות שלמטה, דיבוב יכול להיות דרך קלה ומהנה לעזור למיזם שלנו.

## דרישות

* **חומרה:** בקצרה, יש צורך במיקרופון טוב לביצוע ההקלטה. האיכות של המיקרופונים בטלפון או בטאבלט נמוכה בדרך כלל ואינה טובה מספיק. המיקרופונים שבמחשבים לרוב אינם טובים גם כן, במיוחד במחשבים שאינם יקרים. בכל מקרה, לא צריך ציוד שעולה אלפי שקלים. רוב האוזניות שיש להן מיקרופון הן איכותיות מספיק.
* **תוכנה:** יש צורך בתוכנה שמתאימה להקלטת שמע, כמו Audacity.
* **שליטה בשפה:** יידרש ממך לקרוא/לחזור באופן שוטף על התסריט שיינתן, לרוב באנגלית. צוות הלוקליזציה (l10n) של SuperTuxKart לא תומך עדיין בדיבוב לשפות אחרות.
* **יכולת דיבור:** בהתאם לדרישות של דיבוב הדמויות, ייתכן שיידרש ממך לחקות מבטאים מיוחדים. לצערנו, זה מסבך עוד את הדיבור בשביל אנשים שאינם דוברים את השפה כשפת אם.

## מידע כללי

* נא לעמוד בכל הדרישות המיוחדות של המפרסם המקורי.
* ההקלטות צריכות להיות עם רישיונות חופשיים כפי שמצוין בעמוד [רישוי](Licensing)
* **אין** צורך בעיבוד או התאמת ההקלטות בעצמך לאחר ההקלטה. למעשה, עדיף לפרסם את ההקלטות הגולמיות ולקבל משוב ראשוני לפני ביצוע שינויים כלשהם. זה בסדר אם אין לך מושג איך להתאים/להוסיף אפקטים להקלטה, בפורום יש הרבה אנשים שיכולים לעזור.
* נא להשתמש בסוג קובץ של דחיסת שמע ללא אובדן נתונים כדוגמת FLAC, או ללא דחיסה כלל (WAV). לאחר כל פעם שקובץ עובר דחיסה עם מפענח שגורם לאובדן נתונים כגון Vorbis או MP3, הוא מאבד מאיכותו.
