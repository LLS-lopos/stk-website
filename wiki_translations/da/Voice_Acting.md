---
title: Stemmeskuespil
display_title: true
---
Af og til har SuperTuxKart udviklerne eller uafhængige kunstnere behov for hjælp med at lægge stemmer ind i spillet. Normalt er det noget i stil med Noloks stemme i introen, men Gran Paradiso-øen har også en lufthavnsinformation, som ved nøjere gehør viser sig at være et lille satirisk påskeæg.

Naturligvis har vi ikke behov for konstant hjælp med at lægge stemmer ind, men du kan checke på [forum](https://forum.freegamedev.net/viewforum.php?f=16), om der er brug for det lige nu og her. Hvis du opfylder forudsætningerne herunder, er det både en nem og sjov måde at hjælpe med projektet.

## Forudsætninger

* **Hardware:** Du skal have en god mikrofon for at kunne optage lyd. Telefon- og tabletmikrofoner er sædvanligvis af lav kvalitet, og vil derfor sandsynligvis ikke være gode nok. Mikrofoner på bærbare er normalt også særdeles dårlige. Især på billigere maskiner. Du har ikke brug for udstyr, der koster mange tusind kroner. De fleste hovedtelefoner med mikrofon vil give en tilstrækkelig høj lydkvalitet.
* **Software:** Du får brug for software som f.eks. Audacity til at optage lyd.
* **Sproglige evner:** Du skal være i stand til flydende læsning/recitering sædvanligvis af en engelsk tekst. SuperTuxKart's lokaliseringssystem (l10n) understøtter pt. ikke lokaliseret lyd.
* **Udtaleevner:** Afhængig af krav til karakterens stemmetype kan det være nødvendigt at imitere specielle dialekter eller accenter. Det vil uheldigvis gøre opgaven sværere for ikke-indfødte.

## Generel information

* Opfyld venligst alle særlige ønsker fra den oprindelige opgavestiller.
* Du skal licensere dine optagelser med en gratis licens som anført på [licensering](Licensing)-siden.
* Du behøver **ikke** selv at efterbehandle eller justere dine optagelser. Faktisk er det en meget bedre idé at publicere de uredigerede optagelser og samle tilbagemeldinger, før der redigeres. Hvis du ikke ved, hvordan du justerer/tilføjer effekter til optagelsen, er det helt OK. Der er masser af andre, der kan hjælpe på forumet.
* Benyt venligst en tabsløs lydkomprimering som FLAC eller ingen komprimering i det hele taget (Wav). Hver gang en fil komprimeres med en tabsgivende codec som Vorbis eller MP3, mistes der kvalitet.
